---
title: "Χριστουγεννιάτικες Ευχές ΣΕΕΚΚ"
date: 2022-12-24T00:00:00+01:00
author: CYATCA
image : "images/2021_cyatca_xmas_wishes1.gif"
bg_image: "images/582464-airplane-wallpaper.jpg"
categories: ["Christmas Wishes"]
tags: ["ATC"]
draft: false
type: "post"
---

Αγαπητοί συνάδελφοι, αγαπητά μέλη,


Κρίνοντας ότι η επικοινωνία και η  πλήρης διαφάνεια μεταξύ των μελών και του ΔΣ του ΣΕΕΚΚ είναι βασικοί πυλώνες
στο έργο που επιτελεί ο Σύνδεσμος, απευθυνόμαστε εκ νέου σήμερα σε εσάς ενόψει και των γιορτινών ημερών που
έπονται.Η ψήφιση από τη βουλή στις 17 Δεκεμβρίου 2021 του κρατικού προϋπολογισμού, ικανοποιεί ένα διαχρονικό
μας αίτημαως προς την εξύψωση του επαγγέλματος μας,  με την αναβάθμιση των κλιμάκων διορισμού και ανέλιξης
των ΕΕΚσε κλίμακες επιστημονικού προσωπικού, και την παράλληλη επίλυση του θέματος που θα προέκυπτε σε
επικείμενεςπροαγωγές, σε σχέση με την αρχαιότητα, με την απόκτηση της 5ης ειδικότητας από τους συναδέλφους
πουεκπαιδεύονται στο ΡΠ.  Ταυτόχρονα, η  συμφωνία  αυτή μας βρίσκει αντιμέτωπους με προκλήσεις όσον
αφορά εκ νέου διεκδικήσεις σε δίκαια αιτήματα που αφορούν  την ταχύτερη αναβάθμιση συναδέλφων
με την απόκτηση της 4ης ειδικότητας,  της κλίμακας των επιθεωρητών και της περαιτέρω πυραμίδας του ΤΠΑ.

Σας διαβεβαιώνουμε ότι στις αποφάσεις, πολλές φορές δύσκολες,  που καλούμαστε να πάρουμε έχουμε
γνώμονα το συλλογικό συμφέρον και έτσι θα συνεχίσουμε να πορευόμαστε.  Καλούμε τον καθένα και
την κάθε μια από εσάς να  συνεχίσει με επαγγελματισμό να υπηρετεί το λειτούργημα μας από τη θέση
που βρίσκεται σε κλίμα συναδελφικότητας και συλλογικότητας, παρόλα τα αισθήματα απογοήτευσης
που ενδεχομένως νιώθει μια μερίδα συναδέλφων.


Έχοντας  επίγνωση της ευθύνης μας και  ενώ αναμένεται ολική αναβίωση της κυκλοφορίας κατά
τη θερινή περίοδο του 2022, θα συνεχίσουμε τις εκκλήσεις  και τις προσπάθειες μας σε συνεργασία
με όλους τους αρμόδιους φορείς, για καλυτέρευση των συνθηκών εργασίας και επίλυση προβλημάτων
με τα οποία βρισκόμαστε αντιμέτωποι, έτσι ώστε να μπορούμε να συμβαδίζουμε με τις προβλεπόμενες
απαιτήσεις χωρητικότητας, ταχύτητας και ασφάλειας.


Παρ όλον του ότι το νέο ΔΣ ευελπιστούσε στον προγραμματισμό εκδηλώσεων από την Άνοιξη και για τώρα
σε  Χριστουγεννιάτικη εκδήλωση για τα μέλη του Συνδέσμου για καλύτερη γνωριμία μεταξύ μας και ενδυνάμωση
των σχέσεων μας, η επιδημιολογική εικόνα, δυστυχώς μας ανατρέπει προς το παρόν και πάλι τα σχέδια. Νοείται
ότι όταν οι συνθήκες το επιτρέψουν,  θα είναι  μεγάλη μας χαρά να σας απευθύνουμε σχετική πρόσκληση.


Εν τη απουσία κοινωνικών εκδηλώσεων,  το ΔΣ αποφάσισε  την προσφορά του ποσού των 300 ευρώ
για φιλανθρωπικό σκοπό στον εθελοντικό ΜΚΟ: «Προσφέρω Απλόχερα - Κύπρος» . Ακόμη ένα μικρό λιθαράκι
βοηθείας εκ μέρους όλων σας στις τόσες πολλές ανάγκες των συνανθρώπων μας.


Κλείνοντας, ευχόμαστε σε όλους Καλά Χριστούγεννα. Είθε η Γέννηση του Θεανθρώπου να είναι το προμήνυμα
για  μια νέα χρονιά με υγεία και πολλές όμορφες στιγμές.

### Καλές γιορτές με υγεία και ασφάλεια!


**Για ΔΣ ΣΕΕΚΚ**

**Νίκος, Ντίνα, Ηρακλής, Ηρακλής, Μιχάλης**